MALEISIE IN VEILIGHEIDSRAAD SOEKARNO DREIGT UNO TE VERLATEN
Britse troepen naar Maleisië
DAJAKARTA, 1 jan. (AP, Reuter) - President Soekarno heeft donderdag verklaard dat Indonesië zich uit de UNO zal terugtrekken als Maleisië een zetel in de Veiligheidsraad krijgt, Maleisië kreeg op woensdag daarvoor een zetel in de Veiligheidsraad, maar de UNO heeft nog geen aanzeggging van Indonesië gekregen, dat het zich terugtrekt. Ook op 1 januari, de datum dat het lidmaatschap van de Veiligheidsraad officieel inging, werd zulk een aanzegging nog niet ontvangen. Terwijl president Soekarno zijn rede hield werden in Engeland en het Verre Oosten de laatste voorbereidingen getroffen voor versterking van de Britse strijdkrachten in Maleisië, die wat de marine betreft de sterkste concentratie sinds de wereldoorlog en de oorlog in Zuid-Korea is. Dit weekeind vertrekken de eerste eenheden uit Engeland naar Singapore.
